## **Takım İsmi**

**UNIT 33**

## **Takım Logosu**

![takım logo (3)](https://github.com/user-attachments/assets/936d7984-9678-4c59-ba7b-86e7d8e0354f)

## Takım Elemanları

| Name | Title | Socials |
|------|-------|---------|
| **Nurşah Vayvalakyan** | Scrum Master | [<img src="https://cdn-icons-png.flaticon.com/512/174/174857.png" width="20"/>](https://www.linkedin.com/in/nur%C5%9Fah-vayvalakyan/) |
| **Fatih Emre** | Product Owner | [<img src="https://cdn-icons-png.flaticon.com/512/174/174857.png" width="20"/>](https://www.linkedin.com/in/fatih-emre-56572221a/) |
| **Eren Çivril** | Developer | [<img src="https://cdn-icons-png.flaticon.com/512/174/174857.png" width="20"/>](https://www.linkedin.com/in/eren-civril/) |
| **Ayşe Sena Yengin** | Developer | [<img src="https://cdn-icons-png.flaticon.com/512/174/174857.png" width="20"/>](https://www.linkedin.com/in/ay%C5%9Fe-sena-yengin-59a413291/) |

## Oyun İsmi

**ChefSoul**

## Oyun Logosu

![Logo  (1)](https://github.com/user-attachments/assets/ad2a254d-f4d0-4604-84d7-7685e91ccabb)

## Oyun Açıklaması

ChefSoul, 3D izometrik görünüme sahip, üç oyuncunun birlikte yönettiği karakter odaklı bir yemek simülasyonu oyunudur. Oyuncular; terk edilmiş bir restoran olan The Hidden Pan’i yeniden hayata döndürmek için aşçı, garson ve komi rollerini üstlenir. Sipariş hazırlama ve zaman yönetimi gibi mekaniklerin yanı sıra, her günün başında ve sonunda karakterler arasında geçen diyaloglarla birlikte, kişisel geçmişler yavaş yavaş açığa çıkar. ChefSoul, iş birliğine dayalı bir oynanışı, anlatı odaklı bir deneyimle birleştirir.

## Oyun Hikayesi

ChefSoul, terk edilmiş bir restoranın yeniden açılmasıyla başlayan, üç karakterin yollarının kesiştiği çok oyunculu bir yemek simülasyonu oyunudur.

Oyun, bir zamanlar gastronomi dünyasında ün kazanmış fakat uzun süredir kapalı olan The Hidden Pan adlı restoranın, Vellora şehrinin arka sokaklarında sessizce yeniden açılmasıyla başlar. Bu kapı, geçmişleri bambaşka, yolları kesişmemiş üç yabancıyı bir araya getirir.

Sessizliğiyle dikkat çeken aşçı Silas, geçmişindeki hataları unutmak için mutfağa sığınmıştır. Konuşmaz; onun dili, ocaktaki alevdir. Garson Theo, her an sahnede gibi davranan, enerjisiyle dikkat çeken teatral bir karakterdir. Komi Dalia ise cilveli, şakacı ve içten tavırlarıyla mutfağın enerjisini yüksek tutar; bulaşık yıkarken bile etrafına neşe saçar.

Her günün başında ve sonunda karakterler arasında gerçekleşen diyaloglarla birlikte, bu üçlünün geçmişleri yavaş yavaş açığa çıkar. ChefSoul, yalnızca takım koordinasyonu ve zaman yönetimi gerektiren bir restoran simülasyonu değil; aynı zamanda karakterler arası bağların geliştiği duygusal bir yolculuktur. Oyuncular, The Hidden Pan’i birlikte geliştirirken; her servis, karakterlerin iç dünyasına atılan yeni bir adım olur.


## Oyun Özellikleri

-	3D izometrik görünüm
- Çok oyunculu (Multiplayer)
- Karakter odaklı anlatı
- Restoran yönetimi
-	Low-poly stil
- Mobil platform uyumu

## Hedef Kitle

- 16–35 yaş arası mobil oyuncular
-	Hikâye odaklı ve karakter gelişimli oyunları sevenler
- Çok oyunculu ve iş birliğine dayalı oyun deneyimlerine ilgi duyanlar

## Pazarlama Planı

- Hikâye ve karakter odaklı oynanış, pazarlama stratejisinin merkezini oluşturur. Oyunun yalnızca bir simülasyon değil, duygusal bağ kurulan bir deneyim olarak sunulması hedeflenmektedir.
- Sosyal medya kampanyaları ile oyuncu kitlesi oluşturulacaktır. Özellikle TikTok, Instagram ve YouTube Shorts gibi platformlarda karakter tanıtımları, sinematik fragmanlar ve mizahi içerikler paylaşılacaktır.
- Oyun ücretsiz indirilebilir olacak; gelir modeli ise oyun içi reklamlar üzerinden sağlanacaktır.
  

## Product Backlog URL

[Miro Backlog Board](https://miro.com/app/board/uXjVIkc1Du0=/)

---

# Sprint 1

- **Sprint Notları**: Sprint 1’in temel hedefi, oyunun iskeletini oluşturmaya başlamaktır. Bu kapsamda, oyunun temel kontrol yapısının kurulması, ana mekan tasarımının asset’lerle yerleştirilmesi ve kullanıcı arayüzünün giriş ekranı ile ilk akışlarının oluşturulması amaçlanmaktadır. Böylece, proje sonunda oynanabilir bir temel sistem elde edilmesi hedeflenmiştir. Sprint 1 kapsamında ekip olarak 100 puanlık iş yükü hedeflenmiştir. Görevler, öncelikli sistem gereksinimlerine ve oyun içi temel işleyişe odaklanacak şekilde seçilmiştir. Özellikle temel karakter kontrolleri, iç ve dış mekân sahnelemeleri, mutfak cihazları etkileşimleri gibi kullanıcı deneyimini doğrudan etkileyen fonksiyonlar bu sprintte ele alınmıştır.

- **Sprint içinde tamamlanması tahmin edilen puan**: 100 puan olarak kararlaştırılmıştır.

- **Puan tamamlama mantığı**: Oyun genelindeki görevlerin toplam puanı 300 olarak belirlenmiş; bu puan, her biri eşit ağırlıkta olacak şekilde 3 sprinte bölünmesi düşünülmüştür. Sprint 1’de sistemin temel bileşenlerine öncelik verilerek görev seçimi bu yapıya uygun biçimde planlanmıştır. Görev puanlamaları, her bir görevin zorluk seviyesi ve tahmini iş gücüne göre belirlenmiş; sprint içindeki görevler arasında denge sağlanmasına özellikle dikkat edilmiştir.  

- **Backlog düzeni ve Story seçimleri**: Backlog, oyun içinde gerçekleştirilmesi gereken tüm görevleri kapsamaktadır. Görevler, sprint içerisindeki puan sınırını aşmayacak şekilde ve yapılması gereken sıraya göre düzenlenmiştir. Takip ve görev yönetimini kolaylaştırmak amacıyla her görev türüne göre renklendirilmiştir: mavi tasarımı, bordo kodlamayı, mor ses tasarımını, sarı görsel efektleri ve açık yeşil türü belirsiz görevleri temsil etmektedir. Bu renk sistemi, görevlerin türüne göre hızlıca ayırt edilmesini ve ekip içi iş bölümünün daha verimli bir şekilde yürütülmesini amaçlamaktadır. Her bir backlog öğesi içerisinde ilgili user story'ler ve kabul kriterleri detaylı biçimde tanımlanmıştır. Bu sayede görevlerin amacı, kapsamı ve başarı koşulları daha net anlaşılmakta; ekip üyelerinin sorumlulukları çerçevesinde görevleri eksiksiz şekilde yerine getirmesi sağlanmaktadır.

- **Daily Scrum**: Sprint başlangıcında günlük iletişim, ekip içi gelişmeleri hızlı şekilde paylaşmak amacıyla WhatsApp üzerinden sağlanacak şekilde planlanmıştır. Ayrıca her üç günde bir Slack üzerinden çevrim içi toplantılar yapılarak sprintin ilerleyişi, karşılaşılan sorunlar ve görev güncellemeleri değerlendirileceği kararlaştırılmıştır. Ancak bu plana sprint süresince tam anlamıyla uyulamadı; günlük iletişim ağırlıklı olarak ihtiyaç anlarında gerçekleşti, Slack toplantıları ise belirlenen düzende yapılamadı. Bu durum, görevlerin aksamalara neden olmuştur.Toplantı notları ve iletişim kayıtları burada arşivlenmiştir.:[Daily Scrum Konuşmalar ve Toplantı Notları](https://imgur.com/a/2U38l1b)
  
- **Sprint board update**: Sprint board screenshot:
![s1](https://github.com/user-attachments/assets/007e822f-760f-4f3e-a124-4bdec4bcd9ad)
![s2](https://github.com/user-attachments/assets/42663abf-90bd-4648-ace7-648206ea7f95)


<details> <summary><h3>Ürün Durumu: Ekran Görüntüleri</h3></summary>

![WhatsApp Image 2025-07-06 at 10 21 39 PM](https://github.com/user-attachments/assets/03035557-186f-42ca-add7-c0651ed2172c)

![WhatsApp Image 2025-07-06 at 10 21 44 PM](https://github.com/user-attachments/assets/3b6c299e-7917-4b3c-a12f-bbd9e2a5aabf)

![ürün durumu 1](https://github.com/user-attachments/assets/1f2d67a0-66b5-443a-bf12-19cabb857748)


![Tencere Taşım](https://media4.giphy.com/media/v1.Y2lkPTc5MGI3NjExYWYzYWRrNWpoZDlqc2MwcWY1ZHM0dWN1cHZqYmV6cWk3MWM0Y3N6bCZlcD12MV9pbnRlcm5hbF9naWZfYnlfaWQmY3Q9Zw/Ocplsn40kMGN7wn15K/giphy.gif)

![Gezme](https://media2.giphy.com/media/v1.Y2lkPTc5MGI3NjExMzIwa3J3dzRxeTN0YWh4dzdqb2NxN2lpazB3Z2U0eGxpOHdvb3FiMCZlcD12MV9pbnRlcm5hbF9naWZfYnlfaWQmY3Q9Zw/rSrjv9W7i4lPCeUnUG/giphy.gif)


</details>


- **Sprint Review**:
   - Sprint 1 süreci, planlanan tarihten geç başlansa da ekip yoğun bir eforla çalışarak büyük ölçüde verimli bir sonuç elde etmiştir. Bu sprintin ana hedefi, oyunun temel oynanabilirliğini oluşturacak yapı taşlarını hazırlamaktı. Bu doğrultuda, karakter kontrol sistemleri, sahne tasarımı, sipariş işleyişi ve temel kullanıcı arayüzü gibi mekanikler önceliklendirilmiş ve başarıyla tamamlanmıştır.
  - Bu süreçte oyuncunun restoran ortamında serbestçe hareket edebilmesini sağlayan kontrol sistemleri geliştirilmiş, karakterlere ait temel animasyonlar entegre edilmiştir. Aynı zamanda restoranın iç ve dış mekânlarına ait sahneler hazırlanmış, mutfak ekipmanlarıyla etkileşim kurulabilir hâle getirilmiş ve oyun akışını yönlendirecek sipariş ve seviye sistemleri kod olarak yazılmıştır. Giriş ekranı tasarımı da bu sprintte yapılmıştır.
  - Sprint puanlama sistemine göre, hedeflenen 100 puanlık toplam görev havuzunun 90 puanı başarıyla tamamlanmıştır. Geriye kalan 10 puanlık mutfak ses efekti görevi ise, iş yükü dengesi gözetilerek Sprint 2’ye aktarılmıştır.
  - Sprint sürecinde iletişim planı tam anlamıyla uygulanamamıştır. Başlangıçta günlük WhatsApp bilgilendirmeleri ve her üç günde bir Slack toplantısı yapılması planlanmıştır. Ancak bu sistem sürdürülebilir olamamış, iletişim daha çok acil durumlara yönelik mesajlaşmalar üzerinden yürütülmüştür ve kısa toplantılar düzenlenmiştir. Buna rağmen ekip üyeleri kendi görevlerinde yüksek sorumluluk bilinciyle ilerlemiş, belirlenen hedefe büyük ölçüde ulaşılmıştır.
  - Genel olarak Sprint 1, ChefSoul oyununun temel iskeletini ortaya koyan; oynanabilirlik, mekanik yapı ve sahneleme açısından kritik adımların tamamlandığı bir dönem olmuştur. Eksik kalan görevler Sprint 2’ye aktarılmış, iletişim ve toplantı düzeni konusunda daha sürdürülebilir bir yapı hedeflenmiştir.
  - Sprint Review katılımcıları: Nurşah Vayvalakyan, Eren Çivril, Fatih Emre, Ayşe Sena Yengin.
    
- **Sprint Retrospective:**
  - Sprint 1 başlangıcında, ekip içi iletişimin günlük olarak WhatsApp üzerinden sağlanması ve her 3 günde bir Slack üzerinden çevrim içi toplantı yapılması planlanmıştı. Ancak bu plana tam anlamıyla uyulamadı. Düzenli toplantılar gerçekleştirilmedi ve ekip üyeleri yalnızca acil durumlarda WhatsApp üzerinden haberleşti.

  - **Sprint 2 için alınan aksiyonlar şunlardır:**
  - **Görev Başlangıç-Bitiş Tarihleri:** Her görev için net başlangıç ve bitiş tarihleri belirlenecek ve sprint başında takımla kararlaştırılacaktır.
  - **Görev Dağılımı:** Sprint başlangıcında görevler her ekip üyesine eşit ve net şekilde atanacak, sorumluluk karışıklığı önlenecektir.
  - **İletişim Takibi:** WhatsApp yalnızca acil durumlar için değil, günlük ilerlemeleri paylaşmak amacıyla da kullanılacaktır.
  - **Toplantı Disiplini:** Her gün 15–20 dakikalık kısa toplantılar yapılması hedeflenmektedir. Ayrıca hafta sonunda tüm ekip üyelerinin katılımıyla daha kapsamlı bir toplantı gerçekleştirilecek; oyunla ilgili genel fikirler, gelişmeler ve karşılaşılan sorunlar birlikte değerlendirilecektir. Bu toplantılar sırasında görevlerin ilerleme durumu izlenecek ve gerekli aksiyonlar zamanında alınacaktır.
  - **Günlük Rapor Alışkanlığı:** Her ekip üyesinden günlük olarak hangi görevde olduğu, ilerleme düzeyi ve ihtiyaç duyduğu destek hakkında kısa bir bilgi vermesi beklenmektedir.
  - Bu değerlendirmeler doğrultusunda, Sprint 2’de daha sürdürülebilir ve organize bir iş akışı kurulması amaçlanmaktadır.
  - Oyun kısmı için de tecrübe ve seviye sistemi teknik açıdan temellendirilmiştir. Ancak oyun tasarımı tamamlanmadığı için oyuncunun şu an puan kazanabileceği bir sistem bulunmamaktadır. Bu nedenle deneyim puanı kazanımı ve seviye atlama ödülleri gibi mekanizmalar aktif değildir.
  - Benzer şekilde, sipariş oluşturma sisteminin temel yapısı geliştirilmiş olup; yemek verilerinin oyuna eklenmesiyle birlikte bu sistem de işlevsel hâle gelecektir.
  - Tüm bu eksiklikler ve tamamlanmamış sistemler, Sprint 2 sürecinde önceliklendirilerek detaylı bir şekilde planlanacaktır. Bu doğrultuda, seviye-ödül dengesi, puan sistemi ve sipariş mekanizmasının eksiksiz bir oynanış deneyimi sunacak şekilde tamamlanması hedeflenmektedir.


# Sprint 2

- **Sprint Notları**: Sprint 2’nin temel hedefi, oyunun mekanik yapısını genişleterek sistemlerin birbirine entegre edilmesini sağlamaktır. Bu kapsamda, karakter sınıflarının oluşturulması, yemek pişirme ve sipariş sistemlerinin temelinin geliştirilmesi, kullanıcı arayüzlerinin detaylandırılması ve ses efektlerinin oyuna entegre edilmesi amaçlanmıştır. Böylece, oyuncunun temel döngüyü deneyimleyebileceği ilk bütünlüklü sürümün altyapısı oluşturulmuştur.
Sprint 2 kapsamında ekip olarak 110 puanlık bir iş yükü hedeflenmiştir. Görevler, oyunun temel fonksiyonlarının birbirine bağlanmasını sağlayacak şekilde seçilmiş; görevler arası puan dengesi korunarak dağıtılmıştır. Ayrıca, bir önceki sprintte belirlenen yapının üzerine inşa edilen sistemler sayesinde, oyun içi etkileşimlerin ve kullanıcı deneyiminin daha derinleştirilmesi sağlanmıştır.

- **Sprint içinde tamamlanması tahmin edilen puan**: 10 puanlık mutfak ses efekti görevinin iş yükü dengesi gözetilerek Sprint 2’ye aktarılması sonucunda sprint 110 puan olarak kararlaştırılmıştır.

- **Puan tamamlama mantığı**: Oyun genelindeki görevlerin toplam puanı 300 olarak belirlenmiş; bu puan, her biri eşit ağırlıkta olacak şekilde 3 sprinte bölünmesi düşünülmüştür. Görev puanlamaları, her bir görevin zorluk seviyesi ve tahmini iş gücüne göre belirlenmiş; sprint içindeki görevler arasında denge sağlanmasına özellikle dikkat edilmiştir. Sprintin iki haftalık olması sebebiyle görevler parçalanarak daha fazla maddeye bölünmüş ve sprint görünümünde daha çok görev yer almıştır. Bu durum, daha fazla görev yapılmış izlenimi yaratsa da her görevin puanı küçük tutulduğu için toplam hedef değişmemiştir.

- **Backlog düzeni ve Story seçimleri**: Backlog, oyun içinde gerçekleştirilmesi gereken tüm görevleri kapsamaktadır. Görevler, sprint içerisindeki puan sınırını aşmayacak şekilde ve yapılması gereken sıraya göre düzenlenmiştir. Takip ve görev yönetimini kolaylaştırmak amacıyla her görev türüne göre renklendirilmiştir: mavi tasarımı, bordo kodlamayı, mor ses tasarımını, sarı görsel efektleri ve açık yeşil türü belirsiz görevleri temsil etmektedir. Bu renk sistemi, görevlerin türüne göre hızlıca ayırt edilmesini ve ekip içi iş bölümünün daha verimli bir şekilde yürütülmesini amaçlamaktadır. Her bir backlog öğesi içerisinde ilgili user story'ler ve kabul kriterleri detaylı biçimde tanımlanmıştır. Bu sayede görevlerin amacı, kapsamı ve başarı koşulları daha net anlaşılmakta; ekip üyelerinin sorumlulukları çerçevesinde görevleri eksiksiz şekilde yerine getirmesi sağlanmaktadır.

- **Daily Scrum**: Sprint başlangıcında günlük iletişim, ekip içi gelişmeleri hızlı şekilde paylaşmak amacıyla WhatsApp üzerinden ya da çevrim içi toplantılar ile sağlanacak şekilde planlanmıştır. Ayrıca her hafta sonu Slack üzerinden çevrimiçi toplantılar yapılarak sprintin ilerleyişi, karşılaşılan sorunlar ve görev güncellemeleri değerlendirileceği kararlaştırılmıştır. Toplantı notları ve iletişim kayıtları burada arşivlenmiştir.:[Daily Scrum Konuşmalar ve Toplantı Notları](https://imgur.com/a/Z1xaVDe)
  
- **Sprint board update**: Sprint board screenshot:
![s1](https://github.com/user-attachments/assets/1a7991f3-397a-436b-bf37-f2d97e250078)
![s2](https://github.com/user-attachments/assets/eb2c42f2-ad21-469e-ba2a-8631de98497f)
Not: Ekibin geneli cumartesi pazar oyun için çalışma vakti ayırabildiğinden ve bir ekip arkadaşımızın bu hafta yoğunlukları olması sebebiyle sprint bu şekildedir. Hedefimiz cumartesi ve pazar bu eksikleri tamamlamak. Teknik olarak, bu sprintte farklı sistemler arası geçişlerin sağlıklı şekilde bağlanması gerektiği için de ekip testleri yaparak ve sistemi bütüncül hale getirecektir. Ürün durumu da bu şekilde güncellenecektir.


<details> <summary><h3>Ürün Durumu: Ekran Görüntüleri</h3></summary>



</details>

ÖNEMLİ NOT: Sprint Review ve Retrospective şu anki duruma göre oluşturulmuştur. Haftasonu tüm görevlerin bitmesi ve oyunun test edilmesi planlandığından bu görevler tamamlanırsa sprint ssleri ve bu kısım yeniden yazılacaktır. 

- **Sprint Review**:

  - Sprint 2'nin temel hedefi, oyunun yapısal olarak genişlemesini sağlamak ve kullanıcı etkileşimlerini zenginleştirecek sistemlerin temelini atmaktı. Bu kapsamda sınıf sistemleri, sipariş–yemek hazırlama döngüsü, kullanıcı arayüzleri ve ses efektleri gibi pek çok alan eş zamanlı olarak ele alındı.
Sprint başında belirlenen hedef puan 110’du. Ancak sprint sonuna geldiğimizde, bazı görevlerin hâlâ In Progress ve To-Do sütununda. Özellikle UI tasarımı tarafında görevlerin büyük bölümü başarıyla tamamlandı. Kodlama kısmında ise sınıf sistemleri ve etkileşimli sistemler (örneğin yemek pişirme, zaman yönetimi, müşteri oturtma sistemi) büyük ölçüde hayata geçirildi.

   - **Sprint boyunca tamamlanan bazı önemli çıktılar şunlardır:**
    - Giriş ekranı ve sınıf seçim ekranlarının UI tasarımı ve uygulanması
    - Yemek pişirme sistemi ile zaman ve müşteri sabrı yönetimi sistemlerinin geliştirilmesi
    - Menü ve tıklama sesleri, mutfak ortam seslerinin dahil edilmesi
      
   - **Buna karşın aşağıdaki görevler sprint sonunda hâlâ In Progress veya To-Do olarak kaldı:**
    - Günlük restoran sistemi (oyun döngüsü ve gün sonu ekranı)
    - Arka plan müziği varyasyonları
    - Sipariş ve görev pop-up UI’ları
    - Müşteri oturma sistemi
    - Karakter tanıtım diyalog sistemi
  - Bu görevlerin tamamlanamamasında bazı sistemlerin birbirine bağlı olarak ilerlemesi, teknik zorluklar ve zaman yönetiminde yaşanan gecikmeler etkili oldu.
    
  - Sprint Review katılımcıları: Nurşah Vayvalakyan, Eren Çivril, Fatih Emre, Ayşe Sena Yengin.
    
- **Sprint Retrospective:**
  
  - Sprint 2 süresince takım olarak görev paylaşımı ve iş bölümü açısından daha dengeli ve verimli bir yapı yakalandı. UI tasarımı görevleri tamamlandı. Kodlama tarafında ise temel sistemlerin çoğu oluşturuldu ancak bazı görevlerin entegrasyonu ve nihai testleri tamamlanamadı. Bu durum, tamamlanan işlerin sahada nasıl çalıştığını gözlemleme şansını sınırladı.
  
  - **Sprint sonunda gözlemlenen bazı önemli noktalar şunlardır:**
  
  - Takım içi iletişim ve görev takibi önceki sprintlere göre daha iyiydi.
  - Görevlerin büyük kısmı tamamlandı, ancak kalan görevler In Progress durumunda kaldı.
  - Bazı sistemler tamamlandı fakat birlikte test edilip entegre edilmediği için oyunun genel işleyişine dair net bir izlenim edinilemedi.
    
  - **Sprint 3 için çıkarılan dersler ve alınacak aksiyonlar:**
    
  - Sprint 3, hem entegrasyon hem hata ayıklama hem de son ses–görsel detayların tamamlandığı sprint olmalı.
  - Bu sprintte sadece yeni görevler değil, Sprint 2’nin çıktılarının birlikte çalışabilirliği ve işleyişi de test edilmeli.
  - Görevlerin bitiş tarihlerine tam uyum sağlanmalı ve teslimlerde gecikme yaşanmamalı.
  - Sprint 3 backlog’u, Sprint 2'nin sonunda yapılan değerlendirmelere göre yeniden şekillendirilmeli.
  - Son sprint olması nedeniyle ekip olarak daha fazla efor ve odakla çalışılmalı.
  - Bu retrospektif ışığında, Sprint 3’ün en yüksek verimle tamamlanabilmesi için önceliklerin net olarak belirlenmesi ve tamamlanan sistemlerin entegre bir şekilde test edilmesi kritik önem taşımaktadır.

